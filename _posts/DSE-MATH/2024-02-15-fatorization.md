---
layout: post
title: Factorization
category: DSE-MATH
mathjax: true
---
    因爲好多同學仔唔了解因式分解，而因式分解又係DSE其中一個非常重要的技巧，因此我寫呢個post,希望可以幫助有需要的同學仔，等有時間我會將pastpaper其中運用到因式分解的地方post上來，方便大家理解

## 因式分解係乜？　Ｗhat is factorization?
因式分解係用第二種方式睇原本條式，簡單來講，原本條式幾個項(term)相加，例如：

$7a^2+ab+ac^2 ------(A)$

呢條式總共有三個項(term)，分別爲：$7a^2$, $ab$, $ac^2$

通過因式分解，我地將佢變成由因式(factor)相乘：

$(a)(7a+b+c^2) ------(Ｂ)$

*tips:呢度(a)加括號係爲左強調佢係一個因式，實際上我地會省略括號，寫作 $a(7a+b+c^2)$*

呢條式有兩個因式(factor),分別爲: $a$, $7a+b+c^2$

由Ａ變成Ｂ的過程，我地就稱之爲因式分解

而DSE中如果叫你做因式分解，通常係要求你分解到條式冇得再分解，參考最後一條練習題目

## 點解要做因式分解？　Why factorization? 
正如上文所述，因式分解可以令你用第二種方法睇條式，而做完呢步之後，你會更加容易觀察到特定的模式(pattern)，你就可以根據個pattern進行下一步運算．

### 例子１
$\dfrac {7a^2+ab+ac^2}{7a+b+c^2}=\dfrac{a(7a+b+c^2)}{7a+b+c^2}=\dfrac{a(\require{cancel} \cancel{7a+b+c^2})}{\cancel{7a+b+c^2}}=a$

原本睇落好複雜的東西，經過因式分解後，原來只不過一個a.

### 例子２
$a^2+2ab+b^2$

假設我地需要判斷呢條式的值(value)是否大於等於０，i.e to show $a^2+2ab+b^2\ge0$

原本條式我地可以確定$a^2$,$b^2$係大於等於０，但冇辦法確定$2ab$的正負

因式分解：\
$\displaylines{a^2+2ab+b^2 \\ =a^2+ab+ab+b^2 \\ =(a^2+ab)+(ab+b^2) \\ =a(a+b)+b(a+b) \\ =(a+b)(a+b) \\ =(a+b)^2}$

而(a+b)^2 我地就可以確定佢係大於等於０，所以$a^2+2ab+b^2\ge0$

## 點做因式分解？ How?
呢個問題網上已經有非常豐富的資源供大家參考，我都會總結唔同的方法，將優質的資源擺上呢個blog post\
呢個post會慢慢更新，如果你有任何疑問或者idea都歡迎email:rukalchau@gmail.com搵我

## 練習

- $x^2+3x+2=$

- $x^2-7x+6=$

- $x^2y^2-5x^2y-6x^2=$